Pidimme miniprojektitiimimme kanssa "Glad, Sad, Mad" mallisen retrospektiivin ensimmäisen sprintin lopuksi. Glad, Sad, Mad retrospektiivin toimintaprotokolla on, että jokainen tiimin jäsen kirjoittaa pienille lappusille sprintin aikana tekemiään huomioita, jotka sitten jaotellaan kategorioihin: glad, sad ja mad. Huomioiden ei välttämättä tarvitse liittyä vain tiimin työskentelyyn tai tiimin jäseniin, vaan voivat käsitellä myös joitain ulkoisia tekijöitä, jotka kuitenkin vaikuttavat työskentelyyn jollain tavalla. Tämän jälkeen tiimin jäsenet äänestävät aiheista, joista haluavat keskustella enemmän. Jäljelle jäänyt aika retrospektiivissä käytetään käymään läpi aiheita, jotka olivat saaneet eniten ääniä. Miniprojektitiimimme ensimmäinen retrospektiivi jäi hieman suppeaksi. Toteutimme retrospektiivitekniikkaa suullisesti, post-it lappujen sijasta. Suullinen havaintojen läpikäyminen kuitenkin vaikutti toimivan kohtalaisesti. Esille ilmeni asioita, joita ehdottomasti voisimme tehdä paremmin. Monella mielen päällä oli se, että ensimmäisen sprinttimme aikana joidenkin tiimin jäsenten taskit olivat sellaisia, että niitä ei voinut järkevästi alkaa tekemään ennenkuin jonkun toisen jäsenen taski oli tehty valmiiksi, jonka seurauksena syntyi jonkin verran odottelua, sen sijaan, että taskiansa olisi voinut alkaa heti työstämään. 